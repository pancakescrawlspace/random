### Kans op een solo

Elke zaterdagavond bezoekt Z., een van de leidende muzikale denkers van onze tijd, het *open podium event* van een artistieke vrijplaats.

Deze plek wordt gerund door een eigenzinnig mens, die het volgende systeem heeft bedacht om aan de hand van het lot te bepalen wie het podium mag betreden. Voordat dat de eerste gegadigde de *venue* betreedt, wordt er een dobbelsteen gegooid. Het getal *N* dat nu verschijnt is het volgnummer van de eerste artiest. Nadat de *N*-de bezoeker zich heeft aangediend, en heeft vernomen dat hij of zij op mag, wordt de dobbelsteen weer gegooid, en dit proces wordt zo steeds herhaald. 

Er ontstaat nu het volgende raadsel: als ik mijn kansen om op te treden wil maximaliseren (of juist niet), als de hoeveelste persoon moet ik dan binnenkomen? Of simpeler gesteld: hoe varieert de kans dat de *N*-de persoon mag optreden met *N*?

Dit is geen triviaal probleem, en ook de specifiekere vraag, hoe de kans zich gedraagt wanneer *N* groot is, is niet echt simpel. Bovendien is er, naast een meer mechanische oplossing, die wat wiskundige techniek vereist, ook een slimme oplossing die alleen gebruik maakt van "elementaire" wiskunde.

Aan de andere kant, als je het trucje een keer gezien hebt, dan is het niet moeilijk meer. 

### Links

Zie de volgende links waarin het probleem redelijk uitputtend behandeld wordt:

- [What are the odds of hitting exactly 100 rolling a fair die?](https://math.stackexchange.com/questions/978036/what-are-the-odds-of-hitting-exactly-100-rolling-a-fair-die)
- [Limit of sequence in which each term is defined by the average of preceding two terms](https://math.stackexchange.com/questions/2276402/limit-of-sequence-in-which-each-term-is-defined-by-the-average-of-preceding-two)
- [How to find the limit of this recurrence relation?](https://math.stackexchange.com/questions/2292035/how-to-find-the-limit-of-this-recurrence-relation/2292051#2292051)
